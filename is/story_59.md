# Saga fimmtíu og níu (59)

[prev](../is/story_58.md)
[en](../en/story_59.md)
[audio](../audio/story_59.mp3)
[next](../is/story_60.md)

A\)

María las áður fyrr bara bækur á pappírsformi. Mestallt líf hennar var
hugmyndin um rafræna bók ekki einu sinni til.

Allt lesefni var áður fyrr prentað á pappír.

Engu að síður eru núna aðrar leiðir til að lesa. Á síðustu árum hafa
fleiri og fleiri byrjað að lesa bækur í snjalltækjum.

Fólk getur lesið í símunum sínum, spjaldtölvunum sínum, eða sérhönnuðum
rafbókalesurum eins og Kindle, ef það vill.

María er meira fyrir þægindin við að lesa í snjalltækjum, af því hún er
alltaf með lesefnið sitt með sér.

Henni þykja rafbækur sérstaklega hentugar þegar hún ferðast, því það að
ferðast um með bækur í farangrinum getur verið óþægilegt.

Hún getur líka pantað hvaða bók sem hún vill, á svipstundu, gegnum
internetið.

Georg maðurinn hennar vill hins vegar frekar halda á hefðbundinni
pappírsbók í höndunum. Honum finnst það einfaldlega þægilegra og
ánægjulegri lestrarupplifun.

Georg kann líka að meta það að eyða tíma í bókabúðum og á bókasöfnum,
bara til að sjá hvers kyns bækur eru í boði.

Georg kaupir yfirleitt bækur, en María punktar bara niður nöfnin á
áhugaverðum bókum, svo hún geti pantað rafbókarútgáfuna á netinu og
lesið hana í snjalltækinu sínu.

B\)

(María segir frá)

Í mörg ár las ég bara bækur á pappírsformi. Mestallt líf mitt var
hugmyndin um rafræna bók ekki einu sinni til. Allt lesefni var prentað á
pappír.

Engu að síður uppgötvaði ég fyrir nokkrum árum nýjar leiðir til að lesa.
Ég tók eftir að fleiri og fleiri voru byrjaðir að lesa í snjalltækjum.

Ég sá fólk lesa í símunum sínum, spjaldtölvum, eða á sérhönnuðum
rafbókalesurum eins og á Kindlinum (Kindle).

Ég verð að segja að núna er ég meira fyrir þægindin við það að lesa í
snjalltækjum, af því ég er alltaf með lesefnið mitt með mér.

Mér hafa þótt rafbækur sérstaklega hentugar þegar ég ferðast, því það að
ferðast um með bækurnar í farangrinum mínum getur verið óþægilegt.

Það sem meira er, get ég pantað hvaða bók sem er, á svipstundu, gegnum
internetið.

Georg maðurinn minn vill hins vegar frekar hefðbundnar pappírsbækur.
Hann segir að honum finnist þær gefa þægilegri og ánægjulegri
lestrarupplifun. Hann er bara gamaldags í mínum huga.

Georg eyðir of miklum tíma í bókabúðum og á bókasöfnum, bara til að sjá
hvers kyns bækur eru í boði.

Hann gæti keypt bók í búðinni eftir að skima. Aftur á móti vil ég heldur
bara skrifa niður nöfnin á áhugaverðum bókum. Svo get ég pantað
rafbókarútgáfuna á netinu og lesið hana í snjalltækinu mínu. Mikið
betra!

Spurningar

A\)

1\. Mestallt líf hennar var hugmyndin um rafræna bók ekki einu sinni
til. Hvaða hugmynd var ekki einu sinni til mestallt líf hennar?
Hugmyndin um rafræna bók var ekki einu sinni til mestallt hennar líf.

2\. Á síðustu árum hafa sífellt fleiri byrjað að lesa bækur í
snjalltækjum. Hvenær byrjaði fólk að lesa bækur í snjalltækjum? Fólk fór
að lesa bækur í snjalltækjum á síðustu árum.

3\. Henni þykja rafbækur vera sérstaklega hentugar þegar hún ferðast.
Hvenær þykja Maríu rafbækur vera sérstaklega hentugar? Henni þykja
rafbækur sérstaklega hentugar þegar hún ferðast.

4\. Hún getur líka keypt hvaða bók sem er, á svipstundu, gegnum
internetið. Hvað getur hún pantað á svipstundu? María getur pantað hvaða
bók sem er á svipstundu.

B\)

1\. Georg maðurinn minn vill hins vegar frekar hefðbundnar pappírsbækur.
Hvort vill Vill Georg maðurinn hennar frekar rafbækur eða hefðbundnar
pappírsbækur? Hann vill frekar hefðbundnar pappírsbækur.

2\. Georg eyðir of miklum tíma í bókabúðum og á bókasöfnum, bara til að
sjá hvers kyns bækur eru í boði . Hve miklum tíma eyðir Georg í
bókabúðum og á bókasöfnum? Hann eyðir of miklum tíma í bókabúðum og á
bókasöfnum.

3\. Hann gæti keypt bók í búðinni eftir að skoða. Hvenær gæti Georg
keypt bók? Hann gæti keypt bók í búðinni eftir að skima.

4\. Aftur á móti vil ég frekar bara skrifa niður nöfnin á áhugaverðum
bókum. Hvað vil ég frekar gera í bókabúðum og á bókasöfnum? Ég vil
frekar bara skrifa niður nöfnin á áhugaverðum bókum.
